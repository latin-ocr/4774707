⁴21.

Μακραῖς commemorasset. Panos autem antrum si idem esset atque Apollinis thalamus,
quid tandem prohibebat quominus missis omnibus ambagibus maximeque Macrarum vel
Oecropiarum commemoratione illud unum diceret? at si Panos et Apollinis antra diversa
sunt, cur tandem Apollinis specum ad hanc fabulam quam maxime pertinentem nullo
loco commemorat? hoc poeta, qui curiose fabulae rationem haberet, facere noluit. nam
Apollinis antrum cum hanc unam ob causam deo dedicatum esset, quod ibi cum Creusa
concubuisse ferebatur, quae res eo quidem tempore quo mater filium expositum agnoscit,
praeter ipsam nemini nota fuisse fingitur, in fabula Ione Apollinis esse non poterat. itaque
Euripides quamquam Pana Miltiadis demum aetate Apollini adiunctum esse probe sciebat,
tamen rerum necessitate 'coactus temporum rationes pervertit. poetae igitur indiciis si ali-
quid momenti tribuimus, collocandi videntur Pan et Apollo in antris illis geminis propu-
gnaculo Turcico adiacentibus, alter in altero, quod si sumimus, simul intellegimus, cur
poeta Πανὸς ἄντρα (ἄδυτα) apte dicere potuerit eandem Panos et Apollinis cum socie-
tatem tum seiunctionem animadvertimus in Hymetti antro duplici aditu praedito, quod
prope vicum nunc Van· dictum situm est3 de quo disseruit Curtius Atlas von Athen Einl.
p. 30, aliquot monumenta delineavit Adlerus ibid. Bl. VIII nr. 1 et 2.

ΠΙ Ionis prologo quamquam et ipse ¹) et multi ²) operam impertiverunt, tamen
etiam nunc non uno loco interpretis mihi videtur indigere. nam ut praedicam quod assiduis
studiis mihi persuasum est: >continet ne unum quidem versum ab Euripide non scriptum.
sed ut probem quod sentio, difficiliores huius prologi locos, quos in prioribus commen-
tationibus non attigi, deinceps pertractabo3 quod ut quam brevissime fiat, neque multis
verbis cum aliis concertabo neque quod alii recte docuerunt repetam.

primis quattuor versibus, quibus Mercurius originem suam exponit, hoc maxime
agit, ut spectatoribus talem se probet qualis in hoc prologo apparet, et deorum ministrum
et ipsum deum. hinc illud θεῶν, in fine alterius versus magna cum vi pronuntiatum:
κακοφωνιά recta actoris declamatione prorsus evitari poterat ³). Atlantis terga ahenea
nemo praeter Euripidem commemorat: finxit igitur poeta ut Titani χάλκεον οὐρανόν (Ρ 425)
gestanti aptissima. neque ”Ariana νώτοις οὐρανὸν ἐκτρίβοντα ego ita interpretor, ut caelum
versantem et tangendo paullatim deterentem fingam (vide Schoemannum l. l. p. 44) —
quomodo enim fieri potest, quoniam tergo gestat? — sed Titan ingenti mole pressus
caelum tergo (et tergum caelo) acriter terit (cf. Soph. Phil. 296). quod autem poeta gestandi
notionem, quam nemo Graecus desiderabat, omisit, non magis vituperandus est quam
Aeschylus, qui cautissime significavit Prom. 430 sq. Ἀτλανθ’, ὃς αἰὲν ὑπέροχον σθένος
κραταιὸν οὐράνιόν τε πόλον νώτοις ὑποστενάζει, quod verbum egregium vellem intactum
reliquissent emendatores. restat crux illa philologorum, primi versus clausula: ego neque
hunc neque similes tragicorum trimetros emendatione removendos esse tempore procedente
mihi persuasi 4).

ι) 1. 1. p. 40.

2) novissimis temporibus tractarunt Eysertus ‚iiber die Aechthoit dee Proloyae in Euripidu' Ion‘ (Pro-
qramm des Nmtaater Gymn. zu Praq 1880) et Ioannes de Arnim, de prologorum Eur. arte et interpolatione

(Gryphiswaldiae 1882) p. 14 sq. 27 sq. 41. 63 sq.
⁸) paene risum movet excusatio quam affert Eysertus l. 1. p. 22.

⁴) cf. Wecklinium, Studien zu Aeschylus p. 130 sq.

 

